\section{Domena częstotliwości - analiza spektralna}

Drugą grupą technik wykorzystywanych do analizy rytmu serca jest analiza
spektralna. Należy zaznaczyć że większa część teoretycznego opisu HRV wywodzi
się właśnie z zastosowania takiego rodzaju technik \cite{task2, hrv_origins, dynamicMalik}. 
W analizie spektralnej, podobnie jak w domenie czasowej, jest brana pod uwagę wariancja
lecz stosuje się inne nazewnictwo oraz troche inny język matematyczny.
Mianowicie wariancja przy podejściu spektralnym nazywana jest mocą spektralną, która jest 
wyliczana w podziale na częstotliwości z badanego zakresu, przy czym podział zakresu
częstotliwości jest dokonywany trochę sztucznie bez silnego związku z fizjologią. Podział
zakresu pasma dla krótkich nagrań, rzędu 2-5 minut, zwykłe przebiega następująco: (a) 
zakres 0,15 - 0,4 Hz wysoka częstotliwość, (b) zakres 0,04 - 0,15 Hz niska częstotliwość, (c)
poniżej 0,04 bardzo niska częstotliwość, dodatkowo (d) zakres poniżej 0,003 Hz,
występujący w przypadku dłuższych nagrań np. 24 godzinnych, zwany ultraniską częstotliwością.
Przyjmuje się że wplywy układu współczulnego oraz oddychania \cite{task2, hrv_origins, dynamicMalik, Hainsworth} są reprezentowane przez widmo w zakresie wysokich częstotliwości; na widmo z
zakresu niskich częstotliwości wpływają oba podukłady autonomicznego układu nerwowego; 
natomiast dla widma z pozostałych zakresów tzn bardzo niskich i ultra niskich częstotliwości
nie jest znany, w obecnym stanie wiedzy, związek z fizjologią w kontekście HRV. 

Wykorzystywana w analizie spektralnej funkcja gęstości spektralnej jest obliczana wprost i
można tego dokonać w dwojaki sposób: z wykorzystaniem metod nieparametrycznych albo przy
pomocy estymujących metod parametrycznych dla których wymagane jest przyjęcie $a\:priori$
pewnego modulu matematycznego opisującego sygnał wejściowy uzyskany z szeregu $RR$ a
wynikiem tej estymacji jest periodogram \cite{task2, hrv_origins, shumway, lomb_o, scargle, lombCasti, dsp_engel}. Wyznaczanie wariancji odpowiadającej pasmu
częstotliwości dokonuje się przy pomocy całkowania po częstotliwościach związanych z tym
pasmem. 

W praktyce, wśród metod nieparametrycznych szczególnym uznaniem i zastosowaniem cieszy się
metoda zwana szybką transformatą Fouriera (ang. Fast Fourier Transform, FFT). Wsród metod
parametrycznych najpopularniejsza jest metoda autoregresyjna wykorzystująca do estymacji
wielomian, czego konsekwencją jest to że nie wszystkie dane są ujęte w periodogramie, tym
niemniej ciągle jest możliwe wnioskowanie statystyczne \cite{task, hrv_origins, dsp_engel, lomb,scargle,lombCasti,shumway}. Cechą wspólną obu metod jest
konieczność użycia resamplingu lub inaczej interpolacji tachogramu przez równomierne w
czasie próbkowanie a także potrzeba interpolacji 'zakłóceń' tzn. uderzeń ektopowych oraz
artefaktów. Resampling tachogramu zwykle wykonuje z częstością co 250 ms.

Jednym z większych problemów przy analizie spektralnej szeregu czasowego $RR$ jest jego
niestacjonarność. Objawia się to między innymi tym że skład widmowy spektralnej funkcji
gęstości nie odpowiada oscylacjom w systemie sercowo-naczyniowym, na przykład daje się
zaoobserwować duży wkład powolnych trędów czy też brzegowych własności szeregu czasowego
w widmie niskich częstotliwości. Próbą poradzenia sobie z tymi problemami jest użycie metod
pozwalających na niwelowanie niestacjonarności czy też gwałtownym zmianom fazy, jednakże
jest to związane z niepożądaną zmianą struktury szeregu czasowego. W związku z tym wydaje
się zasadne użycie innych specjalistycznych metod oscylacyjnych, przykłady można znaleść
w pracach \cite{task2, hrv_origins, prsa_k}.     
 
Parametry analizy spektralnej jako takie bardzo różnią się pomiędzy osobami, zatem w celu
umożliwienia ich porównywania stosuje się tak zwane znormalizowane parametry analizy
spektralnej, LFnu oraz HFnu, wyrażone przez następujące relacje:
\begin{equation}
\mathrm{HFnu=\frac{HF}{HF+LF}},\qquad \mathrm{LFnu=\frac{LF}{HF+LF}}. \label{HFLFnu}
\end{equation}
gdzie: HF - moc widma szeregu $RR$ w zakresie wysokich częstotliwości 0,15-0,4 Hz;
LF - moc widma szeregu $RR$ w zakresie niskich częstotliwości 0,04-0,15 Hz.

\input{rozdzialy/sekcje/domena_czestotliwosci_transformata_fouriera}

\input{rozdzialy/sekcje/domena_czestotliwosci_periodogram_lomba}